<?xml version="1.0" encoding="UTF-8"?>
<info>
    <item>
        <id>6</id>
        <title>Інформація</title>
        <article><![CDATA[
<p>Кафедра програмної інженерії є структурним навчально-науковим підрозділом університету і входить до складу факультету комп’ютерно-інформаційних систем та програмної інженерії. Кафедра є випусковою та забезпечує освітню підготовку фахівців за напрямом 6.050103 - <strong>"Програмна інженерія"</strong> та 7.05010302, 8.05010302 - "Інженерія програмного забезпечення". Випускники кафедри отримують кваліфікацію: бакалавр – фахівець з розробки та тестування ПЗ, маґістр – професіонал в галузі проектування та інженерії програмних систем.
</p>

<p>
Підготовка бакалаврів напряму 6.050103 «Програмна інженерія» (чотири роки підготовки) в Тернопільському національному технічному університеті імені Івана Пулюя здійснюється на базі випускової кафедри програмної інженерії (2008-2012).</p>

<p>Кафедра програмної інженерії здійснює підготовку фахівців освітньо-кваліфікаційних рівнів бакалавр на денній формі навчання, за державним замовленням та на контрактній основі з індивідуальною оплатою за навчання окремими фізичними та юридичними особами. Згідно ліцензії МОНмолодьспорту України серії АГ №582014 ліцензований обсяг напряму 6.050103 «Програмна інженерія» становить 25 місць на денну форму навчання.</p>



<p>Набір на напрям 6.050103 «Програмна інженерія» здійснюється на основі документів про закінчення середньої освіти за результатами зовнішнього незалежного оцінювання знань УЦОЯО МОНмолодьспорту України починаючи з 2008-2009 навчального року.</p>



<p>Згідно дозволу МОНмолодьспорту України від 16.08.2011 № 1/11-7794 та у зв’язку з переводом студентів з реорганізованого комунального вищого навчального закладу «Галицький інститут імені В’ячеслава Чорновола», університетом додатково прийнято понад ліцензійний обсяг підготовки бакалаврів денної форми навчання за напрямом 6.050103 «Програмна інженерія» на 3 курс 18 осіб та 4 курс 29 осіб за рахунок фінансування їх підготовки за кошти Тернопільської міської ради.</p>



<p>Для забезпечення багатоступеневої підготовки фахівців розроблено та погоджено на всіх необхідних рівнях відповідні навчальні плани. Навчальні плани за напрямом 6.050103 «Програмна інженерія» розроблені на основі освітньо-професійних програм підготовки фахівців відповідного кваліфікаційного рівня з врахуванням особливостей і потреб регіону в спеціалістах. Підготовка ведеться відповідно до вимог освітньо-кваліфікаційних характеристик бакалавра, що є складовою частиною Державного галузевого стандарту з напряму 6.050103 «Програмна інженерія», затвердженим наказом МОНмолодьспорту України від 08.12.2009 № 1111 .</p>



<p>Відповідно до «Тимчасового положення про кредитно-модульну систему і особливості її застосування в Тернопільському національному технічному університеті імені Івана Пулюя» викладачами кафедри розроблені нові робочі програми для усіх дисциплін і зроблені відповідні замовлення щодо структурування навчальних матеріалів дисциплін за змістовими модулями, оцінювання їх в балах, встановлення форм і термінів потокового і підсумкового контролю навчальної роботи студентів.</p>



<p>Під час проведення практичних і лабораторних занять у повній мірі використовується матеріально-технічна база, спеціалізовані лабораторії і кабінети університету. Важливим складником навчального процесу є дистанційне навчання, яке реалізується через Центр дистанційного навчання та Центр інформаційних технологій ТНТУ ім. І.Пулюя, низку IT-лабораторій та навчальних програм провідних світових софтверних компаній (Академію CISCO, Microsoft IT Academy, SUN Microsystems IT Academy та ін.).</p>



<p>Вся навчальна та науково-методична робота на кафедрі програмної інженерії спрямована на підвищення рівня підготовки висококваліфікованих спеціалістів. У навчальний процес активно впроваджуються новітні технології і технічні засоби навчання. Лабораторії кафедри регулярно оновлюються та поповнюються сучасною комп’ютерною технікою та лабораторним устаткуванням. Лекційні аудиторії, в яких проводиться навчання студентів, оснащено сучасним мультимедійним проекційним обладнанням.</p>



<p>Основними напрямками працевлаштування випускників є робота програмними інженерами та менеджерами програмних проєктів у провідних IT-компаній України та Європейського Союзу (Teamlog, Francetelecom, STMicroelectronics, і інші, загалом понад 300 вакансій щорічно, число яких неупинно зростає) в яких вони зможуть обіймати посади системних та прикладних програмістів, аналітиків та архітекторів комп’ютерних систем, розробників автоматизованих та інтелектуальних систем прийняття рішень і підтримки наукових досліджень (R&D), Web-програмістів, інженерів по тестування програмного забезпечення, розробників баз даних, науково-педагогічних працівників тощо.</p>



<p>Кафедра програмної інженерії разом із Центром франко-української наукової кооперації та підготовки персоналу, створеним за підтримки Посольства Франції в Україні, розвиває ефективну співпрацю з провідними ІТ-компаніями, Вищими Інженерними Школами та Університетами Франції в галузі моделювання програмних систем підтримки наукових досліджень, програмних систем керування та інше. Завдяки цьому студенти мають змогу стажуватись та продовжувати навчання у Франції в рамках підписаних угод і науково-освітніх програм з отриманням стипендій французького уряду, Європейської комісії та добре працевлаштуватись.</p>



<p>На сьогодні індустрія створення програмних продуктів – одна з найперспективніших і динамічних галузей світової економіки. Попит на висококваліфікованих програмістів невпинно зростає, а професія програміста є однією з найпрестижніших і високооплачуваних професій.</p>

]]></article>
        <img>http://kaf-pi.tntu.edu.ua/uploads/jak-fresar/dsc09508.jpg</img>
    </item>

    <item>
        <id>5</id>
        <title>Навчальна програма</title>
        <article>
            <![CDATA[<p>Навчальний процес на кафедрі здійснюється згідно нових навчальних планів, розроблених на основі міжнародного освітнього стандарту (курікулуму) з програмної інженерії “Software Engineering 2004/2006”, в якому врахований світовий досвід підготовки програмних інженерів та сучасні тенденції розвитку програмного забезпечення. Відомо, що за останні роки відбулася низка концептуальних змін в індустрії розробки програмного забезпечення, спричинена, передусім, стрімким зростанням розмірів програмних продуктів та їх складності, а також динамічно змінними вимогами до розроблення та експлуатації систем. Стало очевидним, що традиційний підхід, за яким десятками років здійснювалась підготовка  програмістів, як реалізаторів процесу безпосереднього написання коду себе давно вичерпав і є на сьогодні невдалим і неуспішним. Вироблені нові концепції програмування та інженерії програмного забезпечення (ПЗ):</p>

<img src="mihalik.jpg"/>

<ul><li>об'єктно-орієнтоване проектування програмування (ООП) як спосіб організації програм;</li>
<li>уніфікована мова моделювання  ПЗ (UML);</li>
<li>спеціалізовані засоби розробки ПЗ.</li></ul>
<p>Кафедра програмної інженерії з позиції міждисциплінарного підходу забезпечує навчальний процес за таким комплексом взаємопов’язаних фундаментальних і профеcійно-орієнтованих дисциплін:</p>
<p>Блок дисциплін, пов’язаний з вивченням мов об’єктно-орієнтованої парадиґми програмування:</p>

<ul><li>“Основи програмування (CS1011)” </li>
<li>“Алгоритми та структури даних (CS103)” </li>
<li>“Об'єктно-орієнтоване програмування на С++ (CS1021)” </li>
<li>“Програмування на JAVA/JEE” </li>
<li>“Програмування на С# та технологія .Net”</li></ul>
<p>Поряд з освоєнням основ об’єктно-орієнтованого програмування на мовах  С++, Java/JEE, C#/.NET, студенти набувають практичного досвіду розроблення прикладного програмного забезпечення, що раніше залишалось поза увагою навчальних програм. Поряд з цим блоком, це забезпечується реалізацією наступних блоків дисциплін:  </p>
<p>Блок дисциплін, пов’язаний з проектуванням, моделюванням та конструювання програмного забезпечення: </p>

<ul><li>“Моделювання програмного забезпечення” </li>
<li>“Архітектура та проектування програмного забезпечення (SE311)” </li>
<li>“Людино-машинний інтерфейс (SE212)” </li>
<li>“Конструювання програмного забезпечення (SE211)” </li>
<li>“Еволюція програмного забезпечення” </li>
<li>“Безпека програм та даних” </li>
<li>“Проектний практикум”</li></ul>
<p>Блок дисциплін, пов’язаний з сучасними підходами до розробки програмних проєктів та основними  принципами роботи в команді професіоналів: </p>

<ul><li>“Основи програмної інженерії(SE201)” </li>
<li>“Програмна інженерія і комп'ютинґ (SE101)” </li>
<li>“Якість програмного забезпечення та тестування (SE321)” </li>
<li>“Менеджмент проектів програмного забезпечення (SE323)” </li>
<li>“Аналіз вимог до програмного забезпечення (SE322)” </li>
<li>“Емпіричні методи програмної інженерії (MA271)” </li>
<li>“Ґрупова динаміка та комунікації (NT181)” </li>
<li>“Професійна практика програмної інженерії (NT291)” </li></ul>
<p>Також студенти напрямку навчаються принципам будови та роботи операційних систем, організації баз даних, проектування та функціонування комп’ютерних мереж та написанню кросплатформного та мережевого програмного забезпечення: </p>

<ul><li>“Операційні системи (CS226)” </li>
<li>“Бази даних (CS270T)” </li>
<li>“Організація комп'ютерних мереж” </li></ul>
<p>Розроблені комплекси науково-методичного забезпечення для напряму 6.050103 «Програмна інженерія», що включають робочі програми, конспекти лекцій в електронному і друкованому варіантах, вказівки до лабораторних, курсових робіт, самостійної роботи студентів, засоби модульного і підсумкового контролю знань студентів.</p>

<h3>Основні науково-методичні розробки кафедри:</h3>

<ol>

<li>Петрик О., Петрик М. Технолоґія програмування в середовищі С++. Навчальний посібник. 2005.</li>
<li>Петрик М. Об’єктно-орієнтоване програмування на С++ Навчальний посібник з додатками програм. 2010.</li>
<li>Петрик М. Моделювання програмного забезпечення. Навчальний посібник з додатками програм. 2010.</li>
<li>Петрик М., Бабюк М. Основи математичного моделювання у наукових дослідженнях, навчальний посібник. 1998.</li>
<li>Петрик М. Mathcad–технолоґії в інженерних задачах теорії розрахунку і конструювання, навчальний посібник. 2002.</li>
<li>А. Головатий. STMicroelectronics – мікропроцесорні технології для управління технічними об’єктами. Теорія і лаборатоний практикум. 2011.</li>
<li>Михалик Д. Алгоритми та структури даних. Конспект лекцій. 2009.</li>
<li>Петрик М. Основи програмної інженерії. Конспект лекцій. 2010. </li>
<li>Михалик Д. Аналіз вимог до програмного забезпечення. Конспект лекцій. 2010.</li>
<li>Петрик М., Ясній О. Комп’ютерна дискретна математика, Конспект лекцій і прктикум. 2010.</li>
<li>Петрик М., Петрик О. Методичні вказівки до курсового проектування з дисципліни «Об’єктно-орієнтоване програмування на С++». 2010.</li>
<li>Михалик Д., Петрик М. Методичні вказівки до виконання лабораторних робіт з дисципліни «Конструювання програмного забезпечення». 2010.</li>
<li>Михалик Д. Методичні вказівки до виконання лабораторних робіт з дисципліни «Операційні систем». 2009.</li>
<li>М. Петрик, А. Головатий. Чисельні методи в програмній інженерії (моделі та прикладні крайові задачі для диференціальних рівнянь у частинних похідних). Навчальнй посібник. Теорія і лаборатоний практикум. 2011.</li>
<li>Петрик М.Р., Кінах Я.І., Головатий А.І., Рогатинська Л.Р. Техніко-економічне обгрунтування  розробки та оцінка якості програмного забезпечення. Методичні вказівки для виконання розділу дипломної роботи щодо техніко-економічного обгрунтування вибору проектного рішення розробки та оцінки якості програмного забезпечення. 2012.</li>
<li>Петрик. О. Основи програмування та алгоритмічні мови. 2006.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Системи контролю за промисловими процесами”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Людино-машинна взаємодія”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Чисельні методи в програмній інженерії”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Менеджмент проектів програмного забезпечення”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Програмне забезпечення для управління науково-дослідними системами”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Еволюція програмного забезпечення”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “STMicroelectronics – мікропроцесорні технології для управління технічними об’єктами”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “ST – технології в проектуванні програмних систем мікро- і наноконтролерів”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Програмне забезпечення систем реального часу”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Основи системного аналізу”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Професійна практика програмної інженерії”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Групова динаміка і комунікації”. 2011.</li>
<li>А. Головатий. Методичні вказівки щодо самостійної роботи студентів та модульного контролю знань з дисципліни “Комп’ютерна дискретна математика”. 2011.</li>
<li>А. Головатий. Методичні вказівки щодо самостійної роботи студентів з дисципліни “Проектний практикум”. 2011.</li></ol>]]></article>
        <img>http://kaf-pi.tntu.edu.ua/uploads/jak-fresar/dsc09508.jpg</img>
    </item>

    <item>
        <id>4</id>
        <title>Подвійні дипломи</title>
        <article><![CDATA[З 1999 року Тернопільський національний технічний університет імені Івана Пулюя є повним членом Європейської Асоціації Університетів – організації, що об’єднує понад 600 університетів Європи та національних асоціацій ректорів з 43 країн і є основним представницьким органом вищих навчальних закладів в Європі. Європейська Асоціація Університетів є консультативним членом Групи супроводу Конференції Міністрів освіти країн Європи, чергова зустріч якої відбулася у 2007 році у Лондоні (Великобританія). Університет бере активну участь у вирішенні одного з головних завдань Асоціації – створення європейського простору вищої освіти, в якому студенти, викладачі, науковці зможуть реалізувати власні наміри та ідеї на основі загальноприйнятих європейських освітніх норм.

16 вересня 2005 року у м. Болонья (Італія) Тернопільський національний технічний університет імені Івана Пулюя приєднався до європейської декларації вищих навчальних закладів Великої Хартії Університетів – Magna Charta Universitatum, яка охоплює фундаментальні принципи, права та обов’язки університетів, як ключових центрів культури, знань і досліджень та об’єднує 528 провідних університетів Європи, серед яких 14 – з України.

Науковці та аспіранти нашого університету брали активну участь в міжнародних наукових конференціях, які відбулися в США, Канаді, Німеччині, Італії, Норвегії, Франції, Росії, Білорусії, Польщі та інших країнах. У 2006 році ними зроблено 110 доповідей, а у 2007 році – 128 доповідей на міжнародних наукових конференціях.

Кількість виїздів наукових працівників та студентів за межі України тільки у 2010 році становила 109 разів, зокрема наукових працівників з метою: стажування, навчання, підвищення кваліфікації – 7; проведення наукових досліджень – 7; участь в міжнародних семінарах, конференціях – 16, а також студентів з метою практики - 34, стажування - 31, участі у конференціях, семінарах та школах - 14. Такі поїздки, за останній період здійснювались з метою участі у конференція Європейської асоціації університетів та інших, виконання проекту Темпус у Дрезденський технічний університет (Німеччина) та Каталонський технічний університет (Іспанія), проведення наукових досліджень в Університеті Марібор (Словенія), проведення спільних досліджень в Комп'єнському університеті технологій у Франції, проведення спільних науково-пошукових робіт в українсько-китайському технопарку високотехнологічного співробітництва м. Цзинань (КНР), проведення наукових досліджень у Каліфорнійському університеті в м. Ірвін, стажування в Клермонтському інституті сучасної механіки (Франція), у Військовій технічній академії ім. Я. Домбровського (Польща), в Університеті Торонто (Канада), участі в міжнародних семінарах, конференціях в: м. Дортмунд (Німеччина), м. Каунас (Литва), м. Варшава, Краків, Бедлево, Глівіце (Польща), м. Москва (Росія), м. Брага (Португалія), м. Гомель (Білорусь), м. Дубай (ОАЕ) та ін.

Підтримка та розвиток відносин з університетами-партнерами Франції, Естонії, Індії, Таджикистану, Польщі дозволила створити ефективні міжуніверситетські програми обміну та стажування викладачів, науковців, аспірантів та студентів. Аспіранти електромеханічного факультету Паламар А.М. та Липницький В.В. продовжують стажування у Таллінському технологічному університеті. Асистент кафедри програмної інженерії Михалик Д.М. стажувався в лабораторії квантової фізики в Університеті П'єра та Марії К'юрі. З вересня 2010 року продовжили навчання в ТНТУ сім студентів спільного факультету управління персоналом та прогресивних технологій Таджицького технологічного університету.

Науковці та аспіранти приймали активну участь в міжнародних наукових конференціях, які відбулися в США, Канаді, Німеччині, Італії, Норвегії, Франції, Росії, Білорусії, Польщі та інших країнах.

У 2010-11 роках виконувалися 3 міжнародні наукові проекти із університетами Словенії, Китаю Білорусії та Росії, 2 проекти по фонду «Відродження» і 1 проект по програмі Темпус.

У 2010 році на базі університету проведено 4 міжнародні наукові конференції, 3 міжнародні семінари.

Розробки Тернопільського національного технічного університету імені Івана Пулюя демонструвались на міжнародних виставках-ярмарках, зокрема м. Ганновері (Німеччина), на XVIII Міжнародній виставці-ярмарку «Агро-2006-2011» у м. Київ, на міжнародній виставці «Сучасна освіта в Україні» в 2004-2011 роках у м. Київ, на міжнародних інвестиційних форумах у 2006-2011 р. в м. Тернополі, міжнародному освітньому ярмарку «Перспективи 2008» (2008 р.) в м. Варшава (Польща), щорічних загальнодержавних виставках «Барвиста Україна» (постійно), Міжнародних виставках-форумах “Інновації та високі технології” (2010-2011р.) в м. Києві та багатьох інших.

Результати наукових робіт університету щороку публікуються у наукових зарубіжних виданнях з високим імпакт-фактором, серед яких: Fatigue & Fracture of Engineering Materials & Structure; Physica B: Condensed Matter; Nutracos; Neurochemistry International; Journal of Biological Chemistry; Biochemical Journal; Journal of Nutrition; International Journal of fracture; Materials Science; NATO Science Series (Mathematics, Physics and Chemistry); Diffusion Fundamentals; Acta Physica Polonica A; Journal of the American College of Nutrition; Journal of Automation and Information Sciences.

Тернопільський національний технічний університет імені Івана Пулюя здійснює міжнародне наукове та науково-технічне співробітництво із зарубіжними навчальними закладами в рамках довгострокових угод (табл.9.1.). Активну участь у цьому співробітництві приймає професорсько-викладацький склад кафедри економічної кібернетики.

В червні 2007 року Тернопільський національний технічний університет імені Івана Пулюя разом з сімома іншими українськими університетами приєднався до «Університетської програми STMicroelectronics в Україні». За цією програмою, один із лідерів виробництва мікропроцесорів у світі, французька корпорація STMicroelectronics, надала університету сучасне обладнання для оснащення лабораторії по вивченню програмування мікроконтролерів.

У 2007-2008 роках університет брав участь у проекті Темпус SCM-T038B06 «Впровадження двоступеневої системи навчання у спеціальності «Інженерна механіка» спільно з Дрезденським технічним університетом (Німеччина), Каталонським технічним університетом (Іспанія) та іншими технічними університетами України.

У 2008 році університет отримав грант міжнародної програми НАТО «Безпека заради миру» для проведення спільних досліджень науково-дослідною лабораторією систем вторинного електроживлення Тернопільського національного технічного університету імені Івана Пулюя та лабораторією силової електроніки Каліфорнійського університету (м. Ірвін, США).

Між науково-дослідною лабораторією «Математичного моделювання масопереносу в неоднорідних і нанопористих середовищах» Тернопільського національного технічного університету імені Івана Пулюя і Лабораторію Фізики і механіки неоднорідних середовищ Університету П'єра і Марії К'ЮРІ (Paris 6) 04.11.2004 науковими керівниками лабораторій (Дійсним членом Французької Академії Наук, професором Жаком Фресардом і пров. наук. співр., доцентом кафедри обладнання харчових технологій M. Петриком ) в Парижі підписана угода про наукову співпрацю в галузі дослідження адсорбційно-дифузійного масопереносу в нанопористих zeolite - каталітичних середовищах. Результати цих досліджень апробовані і опубліковані в матеріалах ряду міжнародних конгресів і літніх наукових шкіл, зокрема Першому Дифузійному європейському конгресі, присвяченому 100-річчю А. Фіка, що проходив в Ляйпцізькому Університеті.

Згідно листа Міністерства освіти і науки України від 21.12.2004 №38833/4/1-04 щодо реалізації плану заходів із забезпеченням набуття Україною статусу спостерігача в міжнародній організації франкофонії (МОФ) та поглиблення міжнародної науково-освітньої кооперації, листа Надзвичайного і Повноваженого Посла Французької Республіки в Україні п. Філіпа де Сюремена ректору Тернопільського національного технічного університету імені Івана Пулюя щодо Франко-української науково-освітньої і університетської кооперації та підтримки створення Центру такої кооперації в ТНТУ, налагодження тісніших контактів з вищими навчальними закладами Франції в галузі ступеневої освіти і Центр освітньої інтеграції в рамках Болонського процесу, наказом ректора університету №266-01 від 20.09.2005р. при кафедрі створено Франко-український центр наукової кооперації і підготовки персоналу. Керівником центру призначено доцента кафедри обладнання харчових технологій Петрика М.Р.

Студенти кафедри мають можливість проходити виробничу практику на підприємствах інших держав (Польщі, Франції.). З цією метою Тернопільський національний технічний університет імені Івана Пулюя заключає договори про співпрацю і проведення виробничих практик і стажування з підприємствами інших держав.

Кафедра підтримує тісні зв'язки з Університетом Пєра і Марії Кюрі (Франція), Вищою школою інженерної фізики та хімії Парижу (Франція), Компєнським технологічних університетом(Франція) Ягелонським університететом (Польща), Опольським політехнічним університетом (Польща) та іншими.

Метою цих зв’язків є наукове співробітництво шляхом проведення конференцій, симпозіумів, спільних наукових видань, обмін спеціалістами, взаємне стажування наукових працівників, аспірантів, студентів, безкоштовне взаємне користування бібліотечними фондами тощо.

25 - 28 березня делегація Тернопільського національного технічного університету імені Івана Пулюя у складі ректора, професора Яснія Петра Володимировича та директора Центру франко-української наукової кооперації і підготовки персоналу, професора кафедри програмної інженерії Петрика Михайла Романовича на запрошення керівництва Мережі Вищих Інженерних Шкіл Фанції Reseau «n+i» взяла участь у роботі Міжнародного симпозіуму Програм подвійних дипломів магістрів інженерних спеціальностей і наукових напрямів в Парижі, присвяченого 15-й річниці Мережі. Про значимість цього європейського науково-освітнього форуму, що відбувся під високим патронатом Президента Французької Республіки пана Франсуа Оланда у залі Клемансо Люксембурського Палацу — престижній резиденції французького Сенату, свідчить широкий інтерес світових наукової і освітньої громадськості, що була представлена на цьому форумі понад 100 європейськими і світовими університетами та Вищими інженерними школами.

Виступаючи під час відкриття цього високого міжнародного форуму разом з керівництвом французького Сенату, Міністерством вищої школи та досліджень Франції, Президент Конференції Директорів Французьких Вищих Інженерних Шкіл (CDEFI), професор Крістіан Лерміньйо сказав такі слова: «В контексті зростаючої міжнародної і національної конкуренції світового ринку вищої освіти, не можна допускати, щоб вищі інженерні школи і університети діяли ізольовано. Тому Мережа «n+i», що об’єднує понад 70 Вищих Інженерних Шкіл є важливим провідником в галузі міжнародної інженерної освіти. Створена за ініціативи шкіл — членів CDEFI при значній підтримці ENSAM (Вищої Національної Школи Професій і Ремесл, одного з найстаріших престижних технічних університетів Парижу, що входить в групу елітарних вишів Франції Paris Tech) і її генерального директора, працює уже впродовж 15 років і розвиває репутацію і привабливість інженерної освіти для іноземних студентів і міжнародних підприємств».

Програма роботи конференції включала публічні обговорення, круглий стіл за участю керівників інженерних шкіл різних країн, що представляють різні підходи та системи інженерної освіти, презентації національних інженерних вишів і програм підготовки, міжнародного співробітництва та студентської мобільності, двосторонні обговорення перспектив співробітництва, підписання меморандумів та партнерських угод, візити в навчальні лабораторії з демонстрацією сучасних технологій та досвіду підготовки. Робота конференції транслювалась в ефірі першого національного каналу Франції TF1.

Згідно програми, ректор університету Ясній П.В. брав участь у роботі круглого столу, виступаючи з доповіддю «Програми міжнародної кооперації ТНТУ», та дискусії щодо обговорення проблем і перспектив реалізації програми подвійних магістерських дипломів з вищими інженерними школами Франції, адаптації навчальних планів, стажування студентів у високотехнологічних компаніях та наукових лабораторіях, питання підтримки студентів університету французькими компаніями та освітніми фондами.

Після презентації інженерних вишів та їх програм підготовки, серед яких був представлений ТНТУ разом з Центром франко-української наукової кооперації і підготовки персоналу, відбулися продуктивні двосторонні обговорення спільних програм підготовки, обміну та стажування студентів та викладачів. Понад 10 французьких технічних університетів виявили практичну зацікавленість у розвитку науково-освітньої співпраці з нашим університетом, включаючи Програму спільних дипломів магістрів практично з усіх наявних в ТНТУ напрямів та спеціальностей, зокрема «Інженерія програмного забезпечення», «Інформаційні системи», «Цивільне будівництво», «Інженерна механіка», «Автомобільний транспорт», «Харчова індустрія» та ін. Досягнуто домовленостей щодо стажування студентів університету у Французьких компаніях. Підписані меморандуми про обмін студентів та наукову кооперацію.

До слова, наш університет веде тривалу ефективну співпрацю з низкою французьких лабораторій. Кафедра будівельної механіки та лабораторія аналізу тріщиностійкості конструкцій розвивають спільну кооперацію та проекти з Інститутом модерної механіки (Клермон-Ферран), що членом Мережі «n+i». Лабораторія Математичного моделювання масопереносу в неоднорідних і нанопористих середовищах та кафедра програмної інженерії розвивають спільні проекти в галузі ідентифікації параметрів компетитивної дифузії газів в нанопористих середовищах з Вищою Школою Інженерної фізики і хімії Парижу ESPCI Paris Tech, Університетом П. і М. Кюрі Paris 6 , Університетом А. Пуанкаре Нансі 1, проект по ідентифікації параметрів пресування мікропористих вологомістких матеріалів з Комп’єнським Університетом технологій. Триває робота над спільним проектом «Дніпро» (2013-2014) в рамках Програми спільних дій між Україною і Францією. Опублікована низка спільних наукових праць у міжнародних журналах з високим імпакт-фактором у виданнях «Elsevier» i «Springer», таких як «Catalysis Today», «Computer & Chem. Eng.» та ін.

Ряд цих освітньо-наукових проектів став можливим завдяки програмі фінансової підтримки стажування аспірантів та науковців з боку Міністерства освіти і науки України.

Центром франко-української наукової кооперації і підготовки персоналу університету, створеним за підтримки Посольства Франції в Україні і Надзвичайного і Повноважного Посла Франції в Україні п.Ж.-П. Везіанта, починаючи з 2005 року проводяться інтенсивні курси вивчення французької технічної мови кількістю 30-40 чол/рік, що підкріплюються відповідними сертифікатами (рівні А2, В1). Понад 10 викладачів і студентів університету і центру є стипендіатами французького уряду, 4 з них захистили дисертації по програмі Co-tutelle.

У 2006 році університетом підписаний загальний меморандум з Мережею «n+i», а в квітні 2012 дві повноцінні угоди про подвійні дипломи магістрів. На сьогоднішній день, в тому числі за підсумками конференції 25-28 березня в Парижі, ведеться робота щодо поглиблення програм подвійних дипломів та обміну з 11 вищими школами-членами Мережі «n+i».]]></article>
        <img>http://www.graduatecenter.org/uploads/tx_templavoila/Double_Degree_klein_01.jpg</img>
    </item>

    <item>
        <id>1</id>
        <title>Абітурієнту</title>
        <article>Програмна інженерія (software engineering) – це новий для Україні напрямок
            підготовки, поява якого зумовлена потребами часу. Програмна інженерія займається
            індустріальним виробництвом високоякісних програмних систем, які за своєю структурою є
            настільки великими і складними, що для цього потрібно участь злагоджених команд
            висококласних розробників програмного забезпечення.

            Метою інженерії програмного забезпечення є проектування, створення та супровід великих
            програмних систем (як правило для корпоративного сектору) за чітко заданий час та із
            забезпечення необхідної якості. Для реалізації таких жорстких вимог, фахівці в галузі
            програмної інженерії повинні володіти методами структурного і об’єктно-орієнтованого
            аналізу та проектуванню, тестування програмного забезпечення, його верифікації,
            подальшого супроводу і підтримки.

            Інженерія програмного забезпечення – це багатомільярдна галузь економіки будь–якої
            розвиненої держави, досягнення успіху в якій неможливе без кваліфікованого менеджменту
            проектів. Саме тому, до професійних навичок фахівців з програмної інженерії також
            відноситься вміння працювати в команді, вирішувати колективні завдання та розв’язувати
            конфліктні ситуації, планувати та забезпечувати економічну ефективність, якість та
            своєчасність реалізації проектів.

            Ера програмної інженерії. Галузь створення програмних продуктів є на сьогодні – одна з
            найперспективніших і динамічних галузей світової економіки. Професія програміста чи
            програмного інженера є однією з найпрестижніших і найвисокооплачуваних. Водночас, це і
            надзвичайно творча професія. Процес створення високоякісної програми, без перебільшення,
            є таким же творчим як написання високохудожніх творів, як полотна світового рівня
            Веласкеса, Франческо де Гойя чи Рафаеля, музичні шедеври Бетховена, Лисенка чи Шопена.
            При написанні програми програміст вкладає свою душу, яка віддзеркалюється в
            ориґінальному стилі, підході та способах організації програмного коду. І тому це мрія в
            поклик на все життя, що заповнює сьогодні серця найобдарованіших молодих людей. За всю
            свою багатотисячолітню історію аж до середини 20-го століття людство так і не
            спромоглося написати жодного рядка програмного коду. Тільки тепер, в наш час, який по
            праву можна назвати «ерою програмної інженерії», можна сповна заповнити ці прогалини.

            Отже, чи саме не тому, при вступі в Університет Івана Пулюя на напрям 6.050103
            „Програмна інженерія” є постійно найбільший попит абітурієнтів з найвищим рейтингом
            підготовки. На кафедрі програмної інженерії навчаються одні з найкращих студентів,
            випускники шкіл та ліцеїв Тернополя (Технічний ліцей, Українська гімназія ім. Івана
            Франка, ЗОШ №3, 23, 8, 16) та інших реґіонів, учасники та призери міжнародних
            студентських наукових шкіл, конкурсів та олімпіад з програмування.
        </article>
        <img>http://cs317030.vk.me/v317030028/15ca/sdcVczKetzc.jpg</img>
    </item>

    <item>
        <id>1</id>
        <title>Працевлаштування</title>
        <article>Основними напрямками працевлаштування випускників є робота програмними інженерами
            та менеджерами програмних проєктів у провідних IT-компаній України та Європейського
            Союзу (Teamlog, Francetelecom, STMicroelectronics, і інші, загалом понад 300 вакансій
            щорічно, число яких неупинно зростає) в яких вони зможуть обіймати посади системних та
            прикладних програмістів, аналітиків та архітекторів комп’ютерних систем, розробників
            автоматизованих та інтелектуальних систем прийняття рішень і підтримки наукових
            досліджень (R and D), Web-програмістів, інженерів по тестування програмного
            забезпечення, розробників баз даних, науково-педагогічних працівників тощо.

            Кафедра програмної інженерії разом із Центром франко-української наукової кооперації та
            підготовки персоналу, створеним за підтримки Посольства Франції в Україні, розвиває
            ефективну співпрацю з провідними ІТ-компаніями, Вищими Інженерними Школами та
            Університетами Франції в галузі моделювання програмних систем підтримки наукових
            досліджень, програмних систем керування та інше. Завдяки цьому студенти мають змогу
            стажуватись та продовжувати навчання у Франції в рамках підписаних угод і
            науково-освітніх програм з отриманням стипендій французького уряду, Європейської комісії
            та добре працевлаштуватись.

        </article>
        <img>
            http://money.usnews.com/pubdbimages/image/52571/WideModern_mockinterview_071913620x413.jpg
        </img>
    </item>

    <item>
        <id>1</id>
        <title>Наукова робота</title>
        <article>Кафедрою програмної інженерії здійснюється виконання наступних науково-дослідних
            тем та проєктів:

            світлофор в ТернополіДР №0109U002304 Спільно із компанією STMicroelectronics і
            компаніями CEA “Електронікс” та «Світлофорсервіс» на замовлення Тернопільської міської
            ради впроваджено першу чергу “Автоматизованої системи керування дорожнім рухом у м.
            Тернополі”. В рамках цього проєкту, розроблено програмне забезпечення, здійснено
            реконструкцію регулювання дорожнього руху по вул. Руській м. Тернополя зі встановленням
            сучасних світлофорних об’єктів об’єднаних у єдину мережу при допомозі технологій GPRS та
            Internet, що дозволяє здійснювати моніторинґ та програмне дистанційне регулювання стану
            об’єктів дорожнього руху.

            За підтримки Державного Фонду фундаментальних досліджень виконуються комплексні
            науково-дослідні роботи за темами:

            ДІ №175-11 "Параметрична ідентифікація систем компетитивної дифузії і абсорбції
            вуглеводневих сполук в нанопористих цеолітних каталізаторах",(номер державної реєстрації
            №0111U002585),
            ДР №0107U000542 “Моделювання та експериментальні дослідження систем адсорбції газів в
            неоднорідних нанопористих каталітичних цеолітних середовищах”. Даний проект включає
            теоретичні та експериментальні дослідження внутрішньої кінетики багатокомпонентних
            систем адсорбції в нанопористих каталітичних каталізаторах для подальшого використання
            їх у сучасних еко-ресурсозберігаючих технологіях та в нафтохімічній галузі.

            В рамках угоди про наукову кооперацію з Університетом П’єра і Марії КЮРІ Paris 6
            здійснюється робота над проєктом «L’étude et modélisation de la diffusion en milieux
            hétérogènes et pores principalement sur la diffusion compétitive de gaz dans un lit
            catalytique à base des zéolites»

            Спільно із управління транспорту міськвиконкому ведуться роботи на розробкою
            автоматизованої інформаційної системи «Програмного керування та оптимізації маршрутної
            мережі м. Тернополя», щодо аналізу і проектування оптимальної маршрутної мережі
            громадського транспорту м. Тернополя.

            Міжнародна наукова школа. На кафедрі програмної інженерії сформована міжнародна наукова
            школа з математичного моделювання та ідентифікації складних багатокомпонентних систем
            компететивного переносу в неоднорідних нанопористих середовищах (наукові керівники -
            Академік Академії наук Франції, професор Фрессард Жак (Університет П’єра і Марії КЮРІ),
            Академік НАНУ, докт. фіз..- мат. наук. професор Дейнека В.С., к.т.н., доцент Петрик
            М.Р.). Основними науковими вислідами школи є:

            новий підхід до моделювання і параметричної ідентифікації складних багатокомпонентних
            систем компетитивного масопереносу в неоднорідних нанопористих середовищах, описаних
            моделями з найзагальнішими структурами диференціальних операторів крайових умов та
            системами багатоінтерфейсних умов з урахуванням швидкостей зміни ґрадієнтів основних
            параметрів переносу на масообмінних поверхнях шляхом розвинення і узагальнення
            методології інтеґральних перетворень, операційного числення Хевісайда, чисельних методів
            розв’язування крайових задач, методології оптимального керування станом
            багатокомпонентних систем та даних нанофізичних експерементів;
            багатопараметрична ідентифікація характеристик і лімітуючи чинників внутрішньої кінетики
            систем компететивної дифузії на макро- і нанорівнях різної фізико-хімчної природи
            (ароматичні та аліфатичні сполуки) в неоднорідних нанопористих каталітичних середовищах
            як забезпечення програм новітніх нанофізичних експериментів та їх оптимального
            управління.

            Європейські конкурси проєктів молодих вчених. В березні 2010р., асистент кафедри Михалик
            Д.М. отримав стипендію французького уряду, посівши друге місце на міжнародному конкурсі
            наукових проєктів молодих вчених (серед 35 учасників) за Програмою EGIDE Міністерства
            закордонних справ і євроінтеґрації Франції.

            Назва проєкту: «Modélisation et Identification des Paramètres Cinétiques de la Diffusion
            Compétitive de gaz en Milieux Hétérogènes et Nanoporeux» (Co-Directeurs: Jacques
            FRAISSARD, l’Université P.M. CURIE Paris 6, Mykhaylo PETRYK, l’Université Nationale
            Techhique Ivan Poul’uy de Ternopil).
        </article>
        <img>http://tech27.com/wp-content/uploads/2013/01/T27-Careers.jpg</img>
    </item>
</info>